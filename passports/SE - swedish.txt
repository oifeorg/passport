SVENSKA

Jag har Osteogenesis Imperfecta (medfödd benskörhet).
OI påverkar inte bara skelettet utan all bindväv.
Kontakta mig/mina föräldrar/mina medresenärer innan du flyttar, transporterar eller behandlar mig; följ deras anvisningar för att behandla mig säkert.

Vi vill göra dig/Er uppmärksam på följande: 
–	Symtom på frakturer är inte alltid tydliga; smärta är ofta ett tecken på fraktur.
–	Det säkraste sättet att konstatera fraktur är röntgen.
–	Som regel är frakturer smärtsamma.
–	Är det fråga om smärta skall behandling ske på samma sätt som vid en fraktur.
–	dosering av mediciner och anestesi skall baseras på kroppsstorlek snarare än ålder.
–	För fixering använd lätta material såsom plastgips.
–	Snabb mobilisering bör ske.
–	Var vänlig kontakta behandlande specialist när sjukhusvistelse eller operation är nödvändiga.
–	Många patienter med OI har problem med hörseln och med sköra tänder.

Röntgenundersökning
–	Vid OI kan skelettet vara urkalkat.
–	Lägre strålningsintensitet är vanligen lämplig för att undvika onödig strålning.
–	Patienten bör inte förflyttas i onödan.
–	Patienter och deras föräldrar/medresande har ofta erfarenhet från tidigare undersökningar. Lyssna på dem! De kan hjälpa till vid undersökning och förflyttning.
–	Avskärmning med bly bör användas för att skydda genetalia.

Operation och narkos
–	Låt gärna föräldrar/medresande lyfta patienten till operations-bordet
–	Var uppmärksam på existerande deformiteter och kontrakturer vid placering på operationsbordet.
–	Var försiktig vid intubering för att minska risken för fraktur på halskontor. Luftrörens slemhinnor är också mycket sårbara.
–	Många patienter har diagnos Basilär Impression.
	Tänk även på ev sköra tänder.