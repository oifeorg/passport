# ქართული (Georgian)

მე მაქვს არასრულფასოვანი ოსტეოგენეზი. (OI, მსხვრევადი ძვლები)  
ეს გულისხმობს, რომ ჩემი ძვლები ადვილად მსხვრევადია.  
OI-ს დროს ზიანდება არამარტო ძვლები, არამედ ზოგადად შემაერთებელი ქსოვილი.  
გთხოვთ, მიიღოთ კონსულტაცია ჩემგან \ჩემი მშობლებისგან ან თანმხლები პირისგან\ ტრანსპორტირების, გადაყვანის, გამოკვლევების ან მკურნალობის დაწყების წინ. გაითვალისწინეთ რჩევები, რათა უზრუნველყოთ ჩემი უსაფრთხოება.

## გვსურს შეგახსენოთ შემდეგი
- არასრულფასოვანი ოსტეოგენეზის დროს მოტეხილობები ადვილად ვითარდება, ზოგჯერ სპონტანურადაც კი.
- მოტეხილობის სიმპტომები ყოველთვის არ არის თვალსაჩინო, ხშირად მხოლოდ ტკივილი მიანიშნებს მოტეხილობის არსებობაზე.
- მოტეხილობის სიმპტომების ძიებისას, მაგალითად არასწორმა მოძრაობამ ან პალპაციამ შეიძლება გამოავლინოს მოტეხილობა.
- რენტგენოლოგიური კვლევა მოტეხილობის დადასტურების ან გამორიცხვის ყველაზე უსაფრთხო მეთოდია.
- როგორც წესი, მოტეხილობები მტკივნეულია.
- ტკივილის დროს, მაშინაც კი, როცა მოტეხილობა არ არის დიაგნოსტირებული, მკურნალობა უნდა ჩატარდეს ისე, როგორც მოტეხილობის დროს.
- ადეკვატური ანალგეზია სასურველია როგორც ბავშვებში, ასევე მოზრდილებში.
- მედიკამენტების და საანესთეზიო საშუალებების დოზირების განსაზღვრისთვის გასათვალისწინებელია უფრო მეტად პაციენტის წონა და არა ასაკი.
- ანალგეტიკები და/ან სედატიური საშუალებები რეკომენდირებულია მოტეხილობიდან ხუთი დღის განმავლობაში.
- იმობილიზაციისთვის სასურველია მსუბუქი მასალები.
- OI-ს მქონე პაციენტების იმობილიზაცია რაც შეიძლება სწრაფად უნდა მოხდეს.
- გთხოვთ, დაუკავშირდეთ მკურნალ ექიმ-სპეციალისტს, თუ არის ჰოსპიტალიზაციის ან ქირურგიული ჩარევის აუცილებლობა.
- OI-ს მქონე პაციენტებს ხშირად აღენიშნებათ სმენის პრობლემა.

## რენტგენოლოგიური კვლევა
- არასრულფასოვანი ოსტეოგენეზის დროს ძვლები შეიძლება დემინერალიზებული იყოს.
  დაბალი ძვლის ინტენსივობა ზოგჯერ დამახასიათებელია და არ საჭიროებს...
- ზედმეტ მოძრაობებს და არასაჭირო გადაყვანებს უნდა მოვერიდოთ.
- პაციენტებს ან მათ მშობლებს/თანმხლებ პირებს ხშირად აქვთ უკვე გამოცდილება მსგავსი გამოკვლევებისას.
- უნდა გამოვიყენოთ რეპროდუქციული ორგანოების დამცავი ფირფიტა.
- bly-ს გამოყენება რეკომენდირებულია გენიტალიების დასაცავად.

## ოპერაცია და ანესთეზია
- ფრთხილად გადააწვინეთ პაციენტი საოპერაციო მაგიდაზე და პირქით.
- გაითვალისწინეთ არსებული დეფორმაციები და კონტრაქტურები, სანამ გადააწვენთ პაციენტს მაგიდაზე.
- თავი ფრთხილად გადააწვინეთ უკან ინტუბაციისთვის, კისრის მალების მოტეხილობის რისკის შემცირების მიზნით. გაითვალისწინეთ ტრაქეის ლორწოვანი გარსის მგრძნობელობა.
  ხშირად კბილებიც ადვილად მსხვრევადია.